---
title: "دومین همایش نرم افزارهای آزاد با رویکرد سازمانی"
date: 1398-11-16
draft: false
readmore: true
description: "دومین همایش نرم‌افزارهای آزاد با رویکرد سازمانی به همت کمیسیون فناوری اطلاعات، ارتباطات و اقتصاد رسانه اتاق بازرگانی، صنایع، معادن و کشاورزی استان فارس"
---

اهمیت استفاده از نرم افزارهای آزاد روز به روز پررنگ تر و محسوس تر می شود به طوری که اغلب سازمانها و سیستمهای دولتی در دنیا برای رهایی از انحصار شرکتهایی مانند مایکروسافت و اپل، به نرم افزار آزاد روی آورده اند. این امر نه صرفا به جهت کاهش هزینه ها، بلکه عمدتا به خاطر افزایش امنیت و اطمینان صورت می گیرد.

نرم افزارهای آزاد که به صور متن باز ارائه می شوند قابلیت توسعه زیر نظر دولت ها یا هر سازمان دیگری را دارند و درصورت رویارویی با مسائل امنیتی، تحریم یا مسائل مشابه، می توانند از وابستگی به نرم افزارهای انحصاری بکاهند. همچنین درصورتی که کد مخرب یا جاسوسی در نرم افزار گنجانده شده باشد قابل شناسایی و اصلاح است.

در این راستا کمیسیون فناوری اطلاعات، ارتباطات و اقتصاد رسانهٔ اتاق بازرگانی، صنایع، معادن و کشاورزی استان فارس «دومین همایش نرم افزارهای آزاد با رویکرد سازمانی» را با همکاری جامعهٔ آزاد شیرازلاگ برگزار می نماید و به بررسی ابعاد مختلف این موضوع و راهکارهای مقابله با این چالش ها می پردازد.

* زمان: چهارشنبه ۱۶ بهمن ۱۳۹۸ ساعت ۹ صبح
* مکان: اتاق بازرگانی ، صنایع، معادن و کشاورزی استان فارس واقع در شیراز، خیابان قصرالدشت، کوچه ۷۳
* تلفن: داخلی ۱۸۶ ، ۹-۳۶۲۹۴۹۰۱


