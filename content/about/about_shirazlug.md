+++
draft = false
title = "درباره شیرازلاگ"
date = "2017-08-31T15:12:46+04:35"
+++
گروه کاربران گنو/لینوکس شیراز یا «شیرازلاگ» گروهی مستقل، مردم‌نهاد، ناسودبر و عمومی از کاربران رایانه علاقه‌مند به گنو/لینوکس ساکن شیراز می‌باشد. تم محوری جلسه‌های شیرازلاگ عبارت است از مبانی فکری-تاریخی نرم‌افزارهای آزاد، معرفی، نصب و  استفاده از توزیع‌های مختلف گنو/لینوکس، توسعه‌ی توزیع‌های گنو/لینوکس و دیگر نرم‌افزارهای آزاد، معرفی زبان‌های برنامه‌نویسی آزاد و چگونگی برنامه‌نویسی با آن‌ها، امنیت عمومی داده‌ها در اینترنت، نرم‌افزارهای چندسکویی، بحث آزاد در حوزه‌ی نرم‌افزار آزاد و دیگر مسایل مرتبط با نرم‌افزارهای آزاد یا اجتماع‌های کاربری مرتبط با آن‌ها.  در واقع شیرازلاگ یک اجتماع از کاربران نرم افزار آزاد است که مایلند دقایقی را در کنار هم سپری کنند.

شرکت در جلسات این گروه برای عموم آزاد و رایگان است. شما نیز چنانچه علاقه‌مند هستید میتوانید در جلسات آن شرکت کنید و دانش خود را با سایر اعضا به اشتراک گذاشته و یا از دانش آنان استفاده کنید. شرط لازم برای شرکت در جلسه‌ها هیچ‌گونه پیش‌نیاز قبلی نیست و تمامی علاقه‌مندان می‌توانند در این جلسه‌ها شرکت کنند.
