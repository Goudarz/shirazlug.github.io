+++
draft = false
tags = ["rasberry pi", "orange pi"]
description = ""
date = "2017-08-31T16:24:33+04:30"
title = "Orange Pi One در فکر تصاحب جایگاه Raspberry Pi Zero"

+++
شرکت نرم افزاری Shenzhen Xunlong که با ارائه مینی کامپیوتر های معروف به Orange Pi سهمی در چرخش چرخهای صنعت و تکنولوژی در جهان را داراست، اکنون با تولید مینی کامپیوتر ده دلاری اُرنج پای وان (Orange Pi one) رقابت برای تصاحب بازار پر سود رزبری پای زیرو را آغاز کرده است. این مینی کامپیوتر قدرتمند که با یک CPU AllWinner H3 و حافظه رم 512MB DDR3 به علاقه مندان دنیای نرم افزار و سخت افزار آزاد عرضه شده، سیستم عامل اندروید 4.4 و همچنین توزیع های مختلف سیستم عامل دوست داشتنی لینوکس، از جمله اوبونتو، دبیان و حتی رزبین را پشتیبانی می کند. فرکانس عملکرد این برد 1.2GHz می باشد، هرچند از نظر تئوری فرکانس 1.6GHz برای آن بیان شده است.

Raspberry pi zero و Orange Pi one

Raspbery pi zero Orange pi one

طراحان این برد، برای جلب نظر کاربران رزبری پای زیرو، پورت 40 پین خود را دقیقا منطبق با پورت رزبری پای در نظر گرفته اند. به علاوه اینکه با بررسی فروم های مختلف، کمبودهای مشاهده شده در رزبری پای زیرو را به این مینی کامپیوتر افزوده اند. قرار دادن یک پورت شبکه، تغییر ورودی تغذیه از mini USB به جک رایج تغذیه، تغییر پورت USB از مینی به معمولی و تغییر پورت HDMI از مینی به معمولی، از جمله تغییراتی است که علاوه بر افزایش قیمت اُرنج پای نسبت به رزبری پای، باعث افزایش اندازه این برد نیز گشته است. اما بازخورد جامعه کاربری آن، نشان می دهد که بسیاری از مشتریها، اُرنج را به صرفه تر از رزبری می دانند 🙂
مشخصات:
CPU یاد شده که در این برد استفاده شده است، چهار هسته ای Cortex-A7 می باشد و دارای یک بخش GPU از نوع Mali400 MP2 است. علاوه بر پورتهایی که بیان شد، یک پورت اتصال دوربین و یک پورت USB otg ، نیز در دسترس کاربران است. حافظه ی ذخیره سازی اطلاعات در این برد، به مانند بردهای رزبری، کارت میکرو SD در نظر گرفته شده که تا ظرفیت 64GB را پشتیبانی می کند. تغذیه مورد نیاز این برد برای راه اندازی همه قسمتها، 5VDC با جریان حدود 2 آمپر است. و در نهایت در رابطه با مشخصات فیزیکی این مینی کامپیوتر می توان گفت که ابعاد آن کمی بزرگتر از رزبری پای زیرو و به اندازه 69X48mm و وزن آن 36 گرم است.
برای آشنایی بیشتر با این مینی کامپیوتر و دیگر اعضای خانواده آن می توانید به سایت شرکت Shenzhen Xunlong مراجعه کنید.
بر گرفته از: linuxgizmos.com
